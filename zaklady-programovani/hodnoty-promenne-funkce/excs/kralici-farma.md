---
title: Králičí farma
demand: 5
---

Králičí farma si objednala sestavení modelu množení králičí populace, aby dokázala odhadnout své zisky. Model funguje takto.

Počet králičích párů na farmě v aktuálním roce (např. 2005) získáme tak, že sečteme počet králíků na farmě v roce minulém (2004) a roce předminulém (2003). Pokud tedy například v roce 2003 žilo na farmě 13 párů a v roce 2004 zde žilo 21 párů, model předpovídá, že v roce 2005 zde bude žít 13 + 21 tedy 34 králičích párů.

Králičí farma započala svůj chov v předminulém roce (2017) s nulovým počtem králíků a v minulém roce 2018 pořídili svůj první králičí pár. Uložte si tyto počty do proměnných `predminuly` a `minuly`. V aktuálním roce 2019 tak máme stále jeden pár (`predminuly + minuly`). Uložte tuto hodnotu do proměnné `aktualni`.

Zodpovězte následující otázky:

1. Kolik králičích párů bude mít farma za deset let, tedy v roce 2029?
1. Kdy bude mít farma alespoň 300 králičích párů?
